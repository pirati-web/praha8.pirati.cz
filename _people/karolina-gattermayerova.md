---
uid: karolina.gattermayerova
name: Karolína Gattermayerová
titles:
  before: MgA.
img: people/karolina-gattermayerova-2022-2.jpg
heroImg: posts/praha8-zvysky.png
profession: copywriterka, scenáristka
partyUid: pirati
mob:
mail: karolina.gattermayerova@pirati.cz
mob: +420 777 864 247
profiles:
  facebook:  https://www.facebook.com/kaja.litschova
  linkedin:  https://cz.linkedin.com/in/karol%C3%ADna-gattermayerov%C3%A1-a4b454131
funkce-strana:
  - místopředsedkyně MS Praha 8
funkce-verejne:
  - členka komise RMČP8 pro kulturu
  - členka správní rady ústavu <a href="https://www.kreativnipraha.eu">Kreativní Praha</a>
---

**Karolína Gattermayerová vystudovala obor Scenáristika a dramaturgie na pražské FAMU. Nyní se věnuje marketingu i televizní a filmové tvorbě (seriál Spolu & Hladoví, projekt Film Naživo). Díky svému zaměření má nejblíže k oblasti kultury a neziskovým projektům, velmi důležitá témata jsou pro ni ale také transparentnost a bezpečnost. Bydlí v Libni.**

>Ještě při studiu scenáristiky na FAMU jsem začala pracovat jako copywriter v reklamních agenturách. Než se mi poštěstilo věnovat se naplno kultuře, měla jsem tak možnost pracovat jako kreativec pro velké firmy i známé agentury (Triad, Saatchi & Saatchi). Ve své filmové a televizní tvorbě pracuji velmi úzce s režisérem Viktorem Taušem. Díky němu jsem se například podílela autorsky i marketingově na projektu Film Naživo, který v době koronaviru živě zprostředkovával umělecké zážitky divákům online. Dále se věnuji tvorbě pro děti, která je pro mě asi největším motivátorem v mé branži. Jsem také autorkou scénáře pro cestovatelský seriál HBO Max Spolu & Hladoví, skrze který jsem měla možnost do hloubky poznat oblast gastra i turismu napříč Českou republikou.

> Díky své práci jsem také měla možnost spolupracovat s některými neziskovými organizacemi. Právě pro tuto osobní zkušenost je mým velkým osobním tématem nemateriální pomoc dětem v dětských domovech a dopad ústavní péče na děti, potažmo na celou společnost. Při této příležitosti bych si dovolila z neziskového sektoru na Praze 8 vypíchnout obzvláště práci komunitního centra Jako doma, které pomáhá ženám bez domova, a nízkoprahového klubu Vrtule, který nabízí bezpečný prostor dospívajícím dětem. Oba tyto projekty se věnují prevenci, díky které pomáhají zlepšovat život jednotlivců z okraje společnosti, což v důsledku pomáhá celé Praze 8.

### Proč jsem se přidala mezi Piráty?
V Libni žiji od roku 2017 a první měsíce v této čtvrti pro mě byly upřímně šok. Večer jsem se bála jít sama domů. Nechápala jsem nevyužitá veřejná prostranství a to množství špíny. Postupně si mě ale osmička získala. Jsem hrdým zahrádkářem v kolonii na Libeňském ostrově a milovníkem sympatických kaváren v okolí Palmovky. Zjistila jsem, že často míjí mnoho dní, kdy neopustím území Prahy 8, protože tady mám vše, co ke štěstí potřebuji. O to více mě ale mrzí ta odvrácená strana mé městské části a neschopnost současného vedení radnice s tím něco dělat. Chtěla bych přestat jen nadávat a přidat ruku k tomu, aby Praha 8 byla lepším místem. Pirátská strana mi není blízká jen smýšlením a politickým nastavením, ale velice se mi líbila i práce pirátských zastupitelů P8 v opozici.

### Čím chci pomoci Praze 8?
Samozřejmě je to především oblast kultury a marketingu. S obojím už v současné chvíli pomáhám v souvislosti s kampaní pro podzimní volby. Své zkušenosti z kultury a marketingu ale dokáži promítnout i do konkrétní pomoci městské části. Moc bych si přála radnici, která dokáže komunikovat konzistentně a zajímavě. Tak, aby dokázala skrze své aktivity lidi z Prahy 8 propojovat a podporovat. Věřím, že díky kultuře se mohou zlepšit sousedské vztahy, atmosféra v ulicích i popularita míst. A tím ve spolupráci s projekty, které se věnují zmiňované prevenci, také bezpečnost a čistota.
