---
uid: lukas.wagenknecht
name: Lukáš Wagenknecht
titles:
  before: Ing.
img: people/lukas-wagenknecht-2024.jpg
heroImg: posts/praha8-zvysky.png
profession: ekonom, auditor
partyUid: pirati
mob: +420 608 303 542
mail:
 - wagenknechtl@senat.cz
profiles:
  facebook:   https://www.facebook.com/WagenknechtLuk/
  twitter:    https://twitter.com/WagenknechtLuk
  instagram:  https://www.instagram.com/wagenknecht_luk
  linkedin:   https://www.linkedin.com/in/lukas-wagenknecht-b4229813/
  blog:       http://blog.aktualne.cz/blogy/lukas-wagenknecht.php
  web:        https://lukaswagenknecht.cz/
  wikipedia:  https://cs.wikipedia.org/wiki/Luk%C3%A1%C5%A1_Wagenknecht
  flickr:     https://www.flickr.com/search/?user_id=68741528%40N03&sort=date-taken-desc&view_all=1&text=luk%C3%A1%C5%A1%20wagenknecht
funkce-strana:
funkce-verejne:
  - předseda <a href="https://www.psas.cz/organy-spolecnosti">dozorčí rady Pražské služby, a.s.</a>
  - člen <a href="https://www.ppas.cz/o-nas">dozorčí rady Pražská plynárenská, a.s.</a>
asistenti:
---
<div class="mb-4">
{% include buttons/icon.html href="https://lukaswagenknecht.cz/" cta="Přejít na lukaswagenknecht.cz" icon="ico--globe" class="content-block--nostyle btn--hoveractive btn--to-orange-300" %}
</div>

Jmenuji se Lukáš Wagenknecht a šest let jsem byl vaším a hlasem v Senátu. Narodil jsem se a vyrůstal v Pardubicích a na místní univerzitě jsem vystudoval obor Hospodářská politika a správa. Profesí jsem ekonom a přes 15 let jsem pracoval jako interní auditor. Auditoval jsem stovky projektů, do povědomí veřejnosti se asi nejvíce zapsalo odhalení zmanipulovaných dotací v operačním programu Severozápad, nebo audit výstavby metra A v Praze. V roce 2015 jsem byl oceněný cenou za odvahu od Nadačního fondu proti korupci za své dlouhodobé nekompromisní postoje v roli auditora. Ve volném čase rád chodím do posilovny, na kolo a v zimě lyžuji. Na dvou vysokých školách přednáším předmět Interní audit.

### ŠEST LET JSEM ZASTUPOVAL PRAHU 8 A OKOLÍ V SENÁTU
První rovinou práce senátora byla samotná práce v Senátu. Primárně jsem se věnoval efektivní veřejné správě, energetice, dopravě, transparentnosti, boji proti korupci a ochraně klimatu. Má vize České republiky je moderní, digitalizovaný a efektivně fungující stát, který klade důraz na ochranu životního prostředí i na ekonomickou situaci svých občanů. Dlouhodobě jsem podporoval malé a střední podnikatele, kteří drží naši ekonomiku v běhu. Bohužel ale právě jim systém stále nastavuje mnoho překážek, i v době covidu byly nejvíce omezeni vládními zákazy. Na jejich ochranu jsem v roce 2020 v Senátu inicioval vznik úspěšné ústavní žaloby pro zrušení diskriminačních opatření vlády směrem k drobným podnikatelům. V Senátu jsem ředkláddal kvalitní pozměňovací návrhy a při projednávání zákonů aktivně vystupuji. Na Senátu si vážím toho, že na plenární schůzi i ve výborech vždy probíhá kultivovaná a věcná diskuze o klíčových problémech. Předsedal jsem Komisi pro dohled nad veřejnými prostředky a jsem členem Hospodářského výboru, Podvýboru pro energetiku a dopravu a Komise pro sdělovací prostředky. 

Druhá rovina práce senátora probíhala v obvodu, za který jsem byl zvolen - tedy za Prahu 8, Prahu 18 - Letňany, Dolní Chabry, Čakovice, Ďáblice a Březiněves. Fungoval jsem jako ombudsman místních obyvatel a pomáhal při řešení jejich problémů. Vždy jsem byl otevřen diskuzi, rád slyšel vaše názory a nápady a dveře mé senátorské kanceláře na Palmovce byly otevřené každému. S mnoha z vás jsem se potkal nejčastěji při řešení dopravy, developerských projektů či ochrany zeleně. Zahušťování a rozvoj sídlišť, ať už v Ďáblicích, Kobylisích či Bohnicích, je dlouhodobým tématem. Nové byty jsou potřeba, ale výstavba musí být citlivá k danému místu. Spoluprací spolků, obyvatel i úřadů MČ se daří udržet sídliště jako příjemná místa pro život.

**V životě i v politice mě nebaví o problémech jen mluvit. Vždy hledám praktická řešení. Mé vnímání světa je liberální, což v Senátu není úplně běžné. To platí pro obě komory Parlamentu, konzervativní vnímání nyní převažuje i v Poslanecké sněmovně.**
