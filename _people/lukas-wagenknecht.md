---
uid: lukas.wagenknecht
name: Lukáš Wagenknecht 
titles:
  before: Mgr.
category:  
  - priznivci
img: people/lukas-wagenknecht.jpg  
profession: ekonom, interní auditor
description: senátor
mail: 
 - info@lukaswagenknecht.cz
profiles:
  facebook: https://www.facebook.com/WagenknechtLuk/
  twitter: https://twitter.com/WagenknechtLuk
  blog: http://blog.aktualne.cz/blogy/lukas-wagenknecht.php
  web: https://lukaswagenknecht.cz/
asistenti:
  - name: Karolína Ždárská
    position: Asitentka
    mail: k.zdarska@gmail.com
---


<div class="row">
  <div class="medium-12 large-12 columns">
    <div id="tlacitko" style="    text-align: center;">
        <a href="https://lukaswagenknecht.cz" target="_blank" style="width: 350px; margin-top: 10px; text-align: center; padding: 22px; font-size: 22px; background-color: #A9A9A9;border-color: #5cb85c; color: white;" class="c-cta-button c-cta-button--primary">
          Přejdi na
          <br>
          lukaswagenknecht.cz
        </a>
    </div>
  </div>
</div>
<p></p>


V roce 1978 jsem se narodil a následně vyrůstal v Pardubicích. Na Univerzitě Pardubice jsem vystudoval obor Hospodářská politika a správa. Po studiích jsem se začal věnovat profesi interního auditu. V této oblasti se s krátkými přestávkami pohybuji již přes patnáct let. Mimo to přes deset let podnikám v oblasti maloobchodního prodeje.

Za svůj život jsem se podílel na stovkách auditů. Do povědomí veřejnosti se asi nejvíce zapsalo odhalení zmanipulovaných dotací v operačním programu Severozápad, nebo audit výstavby metra A v Praze, který provázelo napojení firem na politiky s mnoha dalšími problémy.

V roce 2015 jsem byl oceněný cenou za odvahu od Nadačního fondu proti korupci za své dlouhodobé nekompromisní postoje v roli auditora, například v pražském Dopravním podniku, nebo na ministerstvu financí, kde jsem upozornil na nesrovnalosti v podivných smlouvách uzavřených mezi společností ČEZ a političkou hnutí ANO Radmilou Kleslovou.

V posledních letech se aktivně věnuji prosazování myšlenek dobrého vládnutí v České republice. Jde o zavedení jednoduchých principů, jako je konkrétní vymahatelná odpovědnost za rozhodování úředníků a politiků, jasná a předem dostatečně popsaná kritéria pro utrácení veřejných peněz, nebo audit a kontrola veřejných výdajů, který dokáže včas odhalit problémy a nedostatky. Taková pravidla už mnoho let fungují v zahraničí, ale naši politici a úředníci je důsledně a tvrdohlavě odmítají zavést.

Ve svém volném čase rád jezdím na kole a v zimě běžkuji.


## Proč kandiduješ do senátu?

Význam Senátu v poslední době narůstá. Některé strany zastoupené ve 
sněmovně mají snahu omezit veřejné instituce, například veřejnoprávní 
média, či zpochybňují naše členství v Evropské unii nebo NATO. Senát je 
pojistkou, která těmto snahám bude bránit. 

O fungování Senátu jsem se navíc přesvědčil v loňském roce, kdy minulá 
vláda chtěla schválit zákon, týkající se efektivity nakládání s veřejnými 
prostředky. Touto problematikou se zabývám celý svůj profesní život. 
Sněmovnou prošel vykostěný text, opravdu smutné čtení. S kolegy jsme obešli 
několik senátorů, problém jim vysvětlili a Senát v tu chvíli 
zafungoval. Text, který prošel Sněmovnou a postrádal původní smysl, byl 
Senátem zamítnut. 

Právě z těchto důvodů jsem se rozhodl pro kandidaturu do 
Senátu ve volbách 2018. 

 
## Tvé nejoblíbenější místo na Praze 8?

Hned na začátek chci říct, že Senátní obvod č. 23, kde kandiduji, 
nezahrnuje jen Prahu 8, ale také Prahu 18, Dolní Chabry, Březiněves, 
Čakovice a Ďáblice. Celý tento senátní obvod je velmi rozmanitý a každé 
místo má své kouzlo, ať už jsou to útulné kavárny a hospůdky v Karlíně, 
příroda a zeleň v Bohnicích nebo kulturní památky přítomné v celém obvodě. 

Nicméně každé místo tvoří lidé. S těmi ze senátního obvodu 23 se potkávám 
takřka denně a musím říci, že jsou to moc fajn lidé, ať už žijí na velkém 
sídlišti, v rušném Karlíně či v klidnějších Chabrech. 

## Co se ti na fungování Prahy 8 líbí a co ti naopak vadí?

Velkým tématem nejen Prahy 8, ale celé metropole, je doprava. Vadí mi, že 
politici občanům nabízí řešení, ale s realizací si dávají opravdu načas, 
přestože před volbami slibovali profíky, kteří to „prostě zařídí“. Zrovna 
včera jsem řešil obchod s jedním živnostníkem v Zenklově ulici, která je 
rozkopaná již dlouhé měsíce a vypadá to, že ještě dlouho bude. To ztěžuje 
život a dopravu místním obyvatelům, podnikatelům a návštěvníkům. Toto je 
třeba řešit, aby podobné situace příště nenastaly a opravy probíhaly
efektivně v co nejkratším čase. 

A co se mi líbí? Praha 8 a okolí nabízejí krásná zákoutí, je zde spousta 
zeleně a přírody, kde se dá báječně relaxovat. Tato místa je třeba ubránit 
před necitlivými plány developerů a stavařskými lobby. Mají sloužit 
především místním občanům a ne pro další masivní výstavbu bytů, kanceláří a 
tranzitní dopravní infrastruktury. A jak jsem zmínil již výše, místo 
dělají lidé, a ti v mém volebním obvodu jsou skvělí! 

## Jakým způsobem hodláš přispět/pomoci jako budoucí senátor Praze 8 v příštích letech?

Podle mého názoru by měl senátor zastávat roli „ombudsmana“ obyvatel svého 
obvodu. Jako senátor nemohu sice manažersky o věcech rozhodovat, ale pokud 
budu zvolen, budu jednotlivá témata aktivně zvedat a podporovat hlasy 
občanů svého volebního obvodu a budu jim pomáhat při řešení lokálních 
témat. Dveře mé senátorské kanceláře budou každému otevřené. 
