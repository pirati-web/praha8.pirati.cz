---
uid: martin.stanek
name: Martin Staněk
fullname: Mgr. Martin Staněk, Ph.D.
category:  clenove
img: people/martin-stanek.jpg  
mail:
 -  martin.stanek@pirati.cz
---


Ahoj, jmenuju se Martin Staněk, narodil jsem se v roce 1983 v Praze, většinu života bydlím v Libni. Mám za sebou gymnázium U Libeňského zámečku, magistra v oboru strukturní geologie z Univerzity Karlovy a doktorát v oboru geologie z UK a z univerzity ve Štrasburku.

Pracuju na Geofyzikálním ústavu AV ČR, věnuji se výzkumu a popularizaci věd o Zemi a zajišťuju chod laboratoří a přístrojového vybavení. Zabývám se především stavbou hornin a experimentálním měřením jejich fyzikálních vlastností. Například sleduju jaký vliv mají trhliny v hornině na její propustnost a jaký to má význam pro hlubinné úložiště radioaktivního odpadu nebo pro čerpání tepelné energie ze Země.

Při studiích a při práci v geologii jsem měl možnost prožít cca 4 roky ve francouzských městech Montpellier, Štrasburk a Nancy. Ve Francii jsem také našel svojí ženu :) Volný čas rád trávím kolektivními sporty, hrou na piano a kytaru, četbou a v neposlední řadě věcmi veřejnými.

K Pirátům mě přivedl zájem o vyšší průhlednost, přátelskost a odbornost veřejné správy. Spolu s piráty kladu důraz na otevřenost a dostupnost informací a na vzdělání umožňující s informacemi kriticky a konstruktivně pracovat. Pod pirátskou vlajkou působím jako lektor na kurzech práce s počítačem a internetem pro seniory.


