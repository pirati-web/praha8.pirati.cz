---
uid: martin.stanek
name: Martin Staněk
titles:
  before: Mgr.
  after: Ph.D.
category:  
  - pms
ordpms: 1
description: zastupitel, předseda MS Praha 8, člen komise RMČP8 pro kulturu a volný čas
img: people/martin-stanek.jpg 
mail:
 -  martin.stanek@pirati.cz
---


Martin Staněk (* 1983) je předsedou [místního sdružení Praha 8](https://praha8.pirati.cz) - v této městské části je také [zastupitelem](https://www.praha8.cz/appo/card/74/Stanek-Martin.html) a členem [Komise pro kulturu a volný čas](https://www.praha8.cz/Komise-pro-kulturu-a-volny-cas-2018-2022.html).

V rámci pirátských aktivit je jeho hlavním cílem otevřená a důvěryhodná veřejná správa. Má za to, že jedině zapojením větší části společnosti do rozhodování o věcech veřejných lze zlepšit její životní úroveň. Proto s Piráty aktivně zveřejňuje a šíří informace z veřejné správy a snaží se jí změnit tak, aby se zájemci mohli bez zbytečných překážek zapojit do rozhodování o věcech veřejných, nebo o nich alespoň byli dobře informováni.

Ve veřejné funkci přiměl radnici ke zveřejnění [plánu kulturních akcí vč. nákladů](https://forum.pirati.cz/viewtopic.php?p=621259#p621259) nebo [výsledků grantového řízení v kultuře](https://forum.pirati.cz/viewtopic.php?p=629657#p629657). Jindy, když to neudělá Rada nebo Starosta MČ, šíří mezi občany [informace o programu chystaného zasedání Zastupitelstva](https://www.facebook.com/martin.stanek.39750/posts/503235620503335).
Jako předseda místního sdružení Piráti Praha 8 dbá na zveřejňování [zápisů ze schůzek místního sdružení](https://forum.pirati.cz/viewtopic.php?f=943&t=43570), [zápisů Pirátů vč. jmenného hlasování z jednání Komisí Rady a Výborů Zastupitelstva MČP8](https://forum.pirati.cz/viewforum.php?f=943) a veřejných událostí (vč. kontaktních osob a odkazů na příslušné weby) místního sdružení ve [veřejném kalendáři](https://calendar.google.com/calendar/embed?src=npabehj0rpaqtgo960ju2vjq2s%40group.calendar.google.com&ctz=Europe%2FPrague).
Pod pirátskou vlajkou také působil v roce 2018 jako lektor na kurzech práce s počítačem a internetem pro seniory.

V profesionálním životě se na Geofyzikálním ústavu AV ČR věnuje výzkumu a popularizaci věd o Zemi a zajišťuje chod laboratoří. Zabývá se především stavbou hornin a experimentálním měřením jejich fyzikálních vlastností. Například sleduje, jaký vliv mají trhliny v hornině na její propustnost a jaký to má význam pro hlubinné úložiště radioaktivního odpadu nebo pro čerpání tepelné energie ze Země.
Volný čas rád tráví volejbalem, florbalem, hrou na piano a filozofováním s kamarády :-)

