---
uid: martin.sterba
name: Martin Štěrba
titles:
  before: Mgr.
category: 
  - pms
  - kontaktni_osoba
ordpms: 2
img: people/martin-sterba.jpg  
description: 1. místopředseda
mob: 732 408 769
mail: 
  - martin.sterba@pirati.cz 
profiles:
  facebook: 		https://www.facebook.com/sterbamartin
  twitter: 		  https://twitter.com/sterbamartin
  linkedin:     https://linkedin.com/in/sterbamartin/
  instagram:		https://www.instagram.com/sterbamartin__
---

Martin Štěrba se narodil v roce 1987 v Plzni a do Prahy se finálně přestěhoval v roce 2013. Vystudoval pedagogickou fakultu ZČU v Plzni (obor informatika se zaměřením na vzdělávání) a Univerzitu J.A. Komenského v Praze (obor sociální a mediální komunikace). Pracoval ve velkých mediálních domech (TV Nova, Empressa Media, Economia, Seznam.cz), na „volné noze“, a má zkušenosti i z neziskového sektoru. [Momentálně pracuje][] jako manažer on-line komunikace a je poradcem primátora hlavního města Prahy. 

Celý svůj profesní život se věnuje médím a komunikaci. V minulosti pracoval jako píšící redaktor v deníku Metro a také jako televizní reportér pro TV Nova. Od roku 2013 se věnuje komunikaci na sociálních sítích – v době, kdy Jaromír Soukup neuváděl na TV Barrandov žádný pořad, vedl sociální sítě TV Barrandov; později byl webeditorem týdeníku Marketing&Media ve vydavatelství Economia, vedl sociální sítě internetové televize Stream.cz, spolurozjížděl MALL.TV, a také sepsal řadu analýz a doporučení v oblasti komunikace a sociálních médií. 

Ve volném čase má rád knihy, filmy, hudbu, sociální sítě, cestování do neznáma, sezení na Náplavce, jízdu vlakem a festivaly. Od svých dvanácti let je skautem, oddíl však už nevede, momentálně je v Náčelnictvu Junáka, tedy v jakési Poslanecké sněmovně největší organizace zabývající se výchovou dětí a mládeže. Kromě toho je ředitelem projektu [Svojsíkův sen][], který se s heslem „Budoucnost začíná nyní“ dívá do let příštích a jedním z jeho cílů je v roce 2031 uspořádat v České republice světové skautské jamboree pro 50 tisíc mladých lidí. Dlouhá léta také z pozice šéfa komunikace a a fundraisingu organizoval festival Obrok, který je určen pro lidi od 15 do 24 let.

Ve skautu se naučil, že od rozdělané práce se neodchází, proto se nikdy nespokojí s polovičním výsledkem. A toho se chce chtěl držet i v činnosti pro Pirátskou stranu. K Pirátům ho přivádí hlavně zájem o digitalizaci státní správy a také fakt, že to – co se děje v našem státě – je už prostě přes čáru.

Registrovaným příznivcem Pirátů je od března 2018, členem strany potom od prosince 2018.

**Od 23. 1. 2019 je prvním místopředsedou MS Praha 8.**

[Svojsíkův sen]: http://www.svojsikuvsen.cz
[Momentálně pracuje]: https://linkedin.com/in/sterbamartin/
