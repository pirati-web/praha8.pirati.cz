---
title: "Praho, kup ďáblické Včely!"
author: Martin Štěrba
image: posts/dablice-tanvaldska3.jpg
tags: [Ďáblice, Krásné Kobylisy, Územní rozvoj, Zastupitelstvo]
---

**Praho, kup ďáblické Včely! Takto jednohlasně rozhodlo zastupitelstvo městské části Praha 8. Vycházíme z toho, že miliardář Radovan Vítek zvažuje prodej svého realitního giganta CPI i s cennými pozemky.**

Mezi ně patří i objekty ďáblických okrskových obchodních center – tzv. Včel  – v Čumpelíkově, Frýdlanstské, Tanvaldské a Střelničné ulici. Ty představují významný prvek původní občanské vybavenosti a mají potenciál k dalšímu využití – třeba pro školství, dostupné nájemní bydlení, sociální a základní služby. 

Je pravda, že hlavní město už řadu měsíců usilovně jedná o koupi Včel. Pravidelně o tom jednám s pražským radním Adamem Zábranským i s předsedou spolku Krásné Kobylisy Láďou Čapkem. Zastupitelstvo hlavního města Prahy pověřilo Adama Zábranského, aby s CPI vyjednával o koupi už vloni v listopadu. Na stole je nabídka na první Včelu v Tanvaldské – tak si držme palce, aby to klaplo.

Ďáblice patří mezi nejkvalitnější sídliště v Česku, a zaslouží si další rozvoj v těchto zanedbaných částech. Měli bychom proto udělat maximum, aby se Včely dostali do majetku města a začaly znova vzkvétat.

### Děkujeme za sdílení!

<iframe src="https://www.facebook.com/plugins/post.php?href=https%3A%2F%2Fwww.facebook.com%2Fsterbamartin.praha8%2Fposts%2Fpfbid02SamUvg5jf7GmE2czuGyqU1KBi6CDsbHQjoRLDEZbqpnkrov6V8MqjQ6FXB8UHquWl&show_text=true&width=500" width="500" height="712" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share"></iframe>
