---
title: "Příběh Nové Palmovky pokračuje. Praha konečně vybrala dodavatele, který dostaví torzo radnice"
author: Martin Štěrba
image: posts/novapalmovka-s-jakubem-michalkem2.jpg
tags: [Agentura EUSPA, Nová Palmovka, Magistrát]
---

**Příběh Nové Palmovky pokračuje. Praha konečně vybrala vítěze veřejné zakázky na dostavbu nedostavěné radnice. Po dokončení se sem nastěhuje Evropská agentura pro vesmírný rozvoj EUSPA. Cílem je vybudovat zde také vzdělávací centrum s tematikou vesmíru. To jsou snad dobré zprávy.**

Vítězem veřejné zakázky se stala společnost PORR a.s. s cenou ve výši zhruba 2,161 miliardy korun bez DPH. Hotovo bude v roce 2026. Už aby to bylo!

Vítěz veřejné soutěže zajistí dokončení stavby formou design & build, kdy společně se stavebními pracemi zajistí zpracování projektové přípravy a poskytne rovněž související inženýrskou činnost.

Zdá se, že po letech dohadů se Palmovka konečně dočká zlepšení a nebude tam už strašit torzo a betonový pomník osmičkových politiků.

Držme si palce, aby se to povedlo.