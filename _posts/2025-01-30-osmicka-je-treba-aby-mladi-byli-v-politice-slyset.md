---
title: "Je třeba, aby mladí byli v politice slyšet. Boomerům děkujeme, teď jsme na řadě my!"
author: Jan Borovička
image: posts/jan-borovicka-osmicka.jpg
tags: [Časopis Osmička, Mladé pirátstvo, Generace Z]
---

**Dostupné bydlení, vzdělání, podpora mladých rodin. To jsou jen některá z témat, která jsou pro mladou generaci důležitá, a zároveň jsou to témata, o kterých často rozhodují lidé, kteří už dostupnost bydlení nebo jeho ceny neřeší, vzdělání získali před značnou dobou a nedokáží si představit, jakým výzvám mladí lidé dnes čelí.**

Jsme označováni za generaci sněhových vloček, která se zhroutí při sebemenším tlaku, za generaci, která údajně nic nezvládá a jen si stěžuje a vymlouvá se na pojmy jako wellbeing nebo work-life balance. Přitom tomu tak vůbec není. Na současnou generaci mladých dospělých klade společnost velmi vysoké nároky, často ale bez podání pomocné ruky nebo aspoň náznaku podpory, protože nemá zastoupení tam, kde se rozhoduje – v politice.

>**Pojďme to změnit! My mladí do politiky zkrátka patříme, abychom hledali řešení pro problémy, které jsou pro nás významné, aby se hlas mladých voličů neztratil mezi okoukanými tvářemi a aby o nás nerozhodovali jen boomeři, kteří si bydlení pořídili za “pár drobných” a o prioritách mladé generace nanejvýš četli.**

Věřím, že společně můžeme priority mladých proměnit v konkrétní kroky ke zlepšení jejich postavení nejen na Praze 8. Chcete být součástí této cesty a věnovat se prioritám současných maturantů, vysokoškoláků či mladých rodičů? Přidejte se k Pirátům na Praze 8 nebo navštivte některou z našich akcí a staňte se součástí týmu, kterému na přítomnosti a budoucnosti mladé generace skutečně záleží! Najdete nás na [praha8.pirati.cz](http://praha8.pirati.cz) a na [Instagramu @piratipraha8](http://www.instagram.com/piratipraha8).
