---
title: "Kultura je taková Popelka Prahy 8, ale i Popelka je akční a má své novinky."
author: Karolína Gattermayerová
image: posts/karlin-kultura1.jpg
tags: [Kultura, Dotace, Inspirováno Hrabalem]
---

Opět se blíží výběr osobností pro udělení čestných občanství naší městské části. Znáte souseda či sousedku, kteří vás motivovali ve škole, sportu, umění? Kteří pomáhali ostatním? Nebo kteří se zasloužili o slávu Bohnic, Karlína či Kobylis i za hranicemi naší městské části? Nominujte je nebo nám napište, abychom vám s jejich nominací pomohli. 

Blíží se také období žádostí o dotace v oblasti kultury. Máme radost, že na žádost pirátské členky komise pro kulturu Kája Gattermayerová se uskuteční setkání žadatelů. V nejbližší době by ho měl svolat tajemník komise a vedoucí odboru kultury pan Slabý. Mělo by jít o dobrovolnou akci, kde se dozvíte změny v dotačních podmínkách a také nejčastější chyby žadatelů. Doufáme, že tak vznikne neformální setkání naší kulturní obce, kde se mezi sebou lépe poznáme a osobně si popovídáme i o budoucích plánech a představách.

Letos slavíme hned 2 velká výročí: 100 let od narození Vladimíra Boudníka a 110 let od narození Bohumila Hrabala. [Akce najdete v kalendáři na webu městské části](https://praha8.cz/inspirovano-hrabalem-1.html) a nástěnkách. Což není nejpříjemnější způsob hledání, ale spousty z těch událostí za to opravdu stojí. Budeme je sdílet i tady u nás na pirátských kanálech.