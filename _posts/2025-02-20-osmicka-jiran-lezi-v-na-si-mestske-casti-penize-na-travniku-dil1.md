---
title: "Jakub Jiran: Leží v naší městské části peníze na trávníku?"
author: Jakub Jiran
image: posts/zivotniprostredi-stromy2.jpg
tags: [Zastupitelstvo, ODS, ÚOHS, Časopis Osmička]
---

**Možná jste v minulých týdnech zaznamenali naši snahu svolat mimořádné zastupitelstvo naší městské části. Bohužel to bylao koaličními zastupiteli z ODS, ANO, TOP09, STAN a Patriotů zablokována možnost projednat aktuální kauzu v rámci standardního programu schůzeo. Možná jste místo toho také zaznamenali jen oslavné příspěvky spousty fejkových účtů ODS na sociálních sítích adorující přístup starosty Grose, který prý hrdinně přijal politickou odpovědnost a z vlastní kapsy zaplatil třistatisícovou pokutu, kterou naší městské části uložil antimonopolní úřad za dlouhodobé a opakované protiprávní zadávání veřejných zakázek na údržbu travních a ostatních ploch bez řádné soutěže. Pojďme si krátce osvětlit pozadí těchto zpráv.**

Na pozadí stojí záhadná úspěšnost několika podnikatelských subjektů vytěžovat zlato z travních porostů právě na území Prahy 8. Jinde jim pšenka moc nekvete, jak je zjevné ze záznamů o objednávkách a smlouvách v registru smluv. Tyto propojené firmy, pravděpodobně spolupracující i s někým z vedení naší městské části, si z osmičkového rozpočtu a z údržby trávníků přišly už na více než 100 milionů Kč

Kolik že je standardní taxa „všimného“ u veřejných zakázek v systému vybudovaném v naší zemi tradičními politickými stranami? 10 %? Tak to bychom měli 10 milionů. A kolik procet je 300 tisíc z této částky? Jenom tři setiny, tedy zlomek z toho, co by se za nehet vešlo. Nebo se vešlo?

**Slibujeme vám, že tuhle kauzu nenecháme vyšumět a budeme se jí v dalších kapitolách věnovat. Máte-li vlastní zjištění či informace k zlatu skrývajícímu se mezi stonky trav či ve větvích stromů naší městské části, napište nám na praha8@pirati.cz.**

