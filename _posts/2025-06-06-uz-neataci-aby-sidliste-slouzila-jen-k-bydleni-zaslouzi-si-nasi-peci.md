---
title: "Už nestačí, aby sídliště sloužila jen k bydlení, zaslouží si naši péči"
author: Martin Štěrba
image: posts/ai-sidliste.jpg
tags: [Bydlení, Časopis Osmička, Krásné Kobylisy, Územní rozvoj]
---

**Sídliště v Praze 8 procházejí postupnou proměnou. To je asi něco, čeho si na sídlištích všichni všímáme. Generační výměna obyvatel přináší nové požadavky na kvalitu veřejného prostoru – už nestačí, aby sídliště sloužila jen k bydlení. Mnozí dnes hledají prostředí, které propojuje nejen kvalitní bydlení, ale také sousedský život, bezpečí, dostatek služeb a samozřejmě také zeleň.**

>Mám za to, že sídliště v Praze 8 mají své kouzlo, patří k nejkrásnějším v Česku. Proto si zaslouží naši péči. Je důležité dál pracovat na tom, aby se tady všichni cítili, co nejlépe — ať už jde o opravené cesty, čistotu, dětská hřiště nebo občanskou vybavenost. Neměli bychom zapomínat ani na obyvatele se sníženou pohyblivostí — i pro ně musí být veřejný prostor dostupný a bezpečný. 

Napište nám na Facebooku do do komentářů, které chodníky podle vás potřebují opravit – i z opozičních lavic se budu snažit situaci zlepšit.

Jsme proti neřízenému zahušťování sídlišť, nová výstavba má být na místech, která jsou pro to vhodná. I proto jsme se postavili proti výstavbě na tzv. včelách na sídlišti Ďáblice. Nechceme ale současný stav jen zakonzervovat – spolu se spolkem Krásné Kobylisy, pražským radním pro majetek Adam Zábranský a dalšími hledáme cesty, jak situaci zlepšit. Primárně se ale pozemky a budovy musí od CPI dostat do majetku města. Na tom také makáme. 🏡