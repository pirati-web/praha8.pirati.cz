---
title: Prosadili jsme zavedení aplikace CityVizor, Praha 8 bude mít rozklikávací rozpočet
authorId: martin.sterba
image: posts/cityvizorprosel2.png
tags: [Zastupitelstvo, CityVizor, Transparentnost]
---

**Na dnešním zastupitelstvu MČ Praha 8 bylo schváleno, že se městská část Praha 8 připojí k aplikaci Cityvizor. Stalo se tak díky práci našich zastupitelů. Pro hlasovali všichni přítomní zastupitelé napříč politickým spektrem, tedy kromě nás i zástupci ODS, TOP 09, STAN, ANO, Osmička žije, Patrioti pro Prahu 8 a Osmička sobě (KDU-ČSL a Strana zelených).**

Na webu [http://cityvizor.praha.eu](http://cityvizor.praha.eu) najdete vše o pražských financích - a to příjmy, výdaje, plnění rozpočtu, údaje z úřední desky nebo registru smluv. Zkrátka téměř vše, na co si vzpomenete. Aplikaci vyvinulo Ministerstvo financí a uvolnilo ji jako open-source. Pro Prahu ji pak provozuje městská firma Operátor ICT, a to podobně jako její další aplikace Lítačka a Zmente.to. **A k čemu je to dobré v praxi?** Příkladem může být městská část Praha 3, kde díky aplikaci Cityvizor občané odhalili nesmyslně vysoké faktury třeba za radniční kávu. Po sjednání nápravy tam ušetřili ročně přes 100 tisíc korun.

**Zastupitelstvo městské části vzalo dnes na svém jednání:**
> *na vědomí Důvodovou zprávu k návrhu Připojení MČ Praha 8 k aplikaci Cityvizor.*

**Zastupitelstvo ukládá:**
> *připojit MČ Praha 8 a jí zřizované organizace k systému CityVizor provozované Magistrátem hlavního města Prahy, za předpokladu, že hlavní město Praha uhradí veškeré účelně vynaložené náklady na připojení k systému CityVizor,*

> *a zahájit zveřejňování rozpočtu a faktur počínaje datem dokončení připojení MČ Praha 8 a jí zřizovaných organizací k systému CityVizor tak, aby zveřejňované faktury začínaly účetním rokem 2021.*

**Zastupitelstvo také zmocnilo** našeho zastupitele [Jana Hamala Dvořáka]({% link _people/jan-hamal-dvorak.md %}) k zajištění součinnosti Magistrátu hlavního města Prahy při impletementaci a úhradě veškerých účelně vynaložených nákladů ze strany MČ Praha 8 a jí zřizovaných organizací.
