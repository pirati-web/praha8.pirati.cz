---
title: "CPI Reality opět vystrkuje růžky v Ďáblicích, chce bourat Včely a stavět výškové budovy"
author: Piráti Praha 8
image: posts/dablice-tanvaldska.jpg
tags: [Ďáblice, Krásné Kobylisy, Územní rozvoj]
---

**Společnost CPI Reality miliardáře Radovana Vítka chce bourat  okrskové centrum občanské vybavenosti Střelničká v Ďáblicích a stavět tady výškové budovy. A to i přes to, že to nedovoluje zapsaná územní studie, usnesení městské části Praha 8 i hlavního města.**

>„Neustálý boj se společností CPI je vysilující pro všechny, kterých se dotýká dlouhodobá snaha o necitlivé zahušťování sídliště Ďáblice. O to hůř, že jde o místa, ke kterým se společnost CPI dostala predátorským způsobem. Demoliční řízení je takovým dalším krokem. Budeme se bránit všemi možnými způsoby. Osobně podporuji veškeré iniciativy, které můžou pomoci zabránit další snaze o znehodnocení ďáblického sídliště," říká senátor za Prahu 8 [Lukáš Wagenknecht](https://praha8.pirati.cz/lide/lukas-wagenknecht.html).

>„Demolice Včel do sídliště nic dobrého nepřinese, akorát znepříjemní život tisícům lidí, kteří zde žijí. I z tohoto důvodu jsem v září 2023 inicioval na jednání zastupitelstva městské části Praha 8 usnesení, že městská část nesouhlasí s demolicí objektů Včel v Tanvaldské ulici. Z ďáblických včel, a deklaruje to i zapsaná územní studie pro celé sídliště, chceme i nadále mít místa, která budou sloužit lidem – má tady být centrum obchodů, služeb a komunitního života," říká [Martin Štěrba](https://praha8.pirati.cz/lide/martin-sterba.html), předseda zastupitelského klubu Pirátů a předseda kontrolního výboru ZMČ Praha 8.

**Plně podporujeme činnost spolku Krásné Kobylisy.** [Celé jejich vyjádření najdete najdete na webu krasnekobylisy.cz.](https://www.krasnekobylisy.cz/demolice-vcely-na-strelnicne-zase-o-krok-blize-lide-na-sidlisti-prijdou-o-samoobsluhu-fitness-a-dalsi-sluzby)
