---
title: Povedlo se. Koupaliště Na Stírce zachráníme!
author: Martin Štěrba
image: posts/koupaliste-nastirce.png
tags: [Koupaliště Stírka, Kobylisy, Sport, Magistrát]
---

**Bazén Na Stírce bude velmi pravděpodobně zachráněný a bude fungovat dál. 🤩 V minulosti se k tomu vyjádřili snad všichni, kteří na Praze 8 působí, i ti kteří bydlí v okolí.**

Je zvláštní, že jsme museli dojít až do bodu, kdy hrozilo, že se brána koupaliště možná zamkne a bazén se vypustí. Městská část Praha 8 dostala nabídku na odkup několikrát. V květnu 2014 tehdejší zastupitelstvo Prahy 8 odhlasovalo koupi, ale bohužel se poté až do března 2019 nic nedělo. V tu dobu komise pro obecní majetek odhlasovala, že **Tomáš Slabihoudek**, radní Prahy 8 pro majetek má jednat na magistrátu o převzetí koupaliště do majetku hlavního města. Jenže se nic nedělo.

**Vše se začalo řešit až během ledna letošního roku, kdy Úřad pro zastupování státu ve věcech majetkových (ÚZSVM) začal řešit možnou privatizaci.** Předseda našeho místního sdružení [Martin Štěrba]({% link _people/martin-sterba.md %}) ihned oslovil Víta Šimrala, pražského radního pro školství a sport, zda-li existuje možnost případného odkupu a převzetí koupaliště do majetku hlavního města. Vše se zároveň začalo řešit i v kanceláři primátora Zdeňka Hřiba, která řeší majetkové směny mezi státem a hlavním městem.

Do všeho se také vložil přímo také starosta městské části Praha 8 **Ondřej Gros**, který požádal Piráty o pomoc. Schůzka se starostou se uskutečnila dnes, a [Martin Štěrba]({% link _people/martin-sterba.md %}) i [Michal Novák]({% link _people/michal-novak.md %}) potvrdili, že Piráti na Magistrátu chtějí koupaliště zachránit. Během diskuze se starostou došlo také ke shodě, že to chceme i my, a že se jedná o strategické místo k relaxaci a odpočinku pro celou Prahu 8. Žádná ze stran nemá zájem na tom, aby se v budoucnu místo zastavělo a koupaliště zmizelo.

Teď je řada na Magistrátu hlavního města Prahy a jednání s Úřadem pro zastupování státu ve věcech majetkových. **Šéfporadce poradců primátora Jiří Hoskovec potvrdil, že o koupaliště Na Stírce bude zažádáno, a mělo by dojít k jeho převodu do majetku hlavního města Prahy.** A i díky tomu bude oblíbené místo zachráněno!
