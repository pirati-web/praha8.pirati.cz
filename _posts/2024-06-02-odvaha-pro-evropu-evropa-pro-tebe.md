---
title: "Odvaha pro Evropu, Evropa pro tebe. Podpořte Piráty do Europarlamentu"
author: Piráti Praha 8
image: posts/pirati-eurovolby2024.jpg
tags: [Evropská unie, Volby 2024]
---

**Děkujeme, že v nadcházejících volbách do Evropského parlamentu, které se konají 7. a 8. června, budete volit kandidátku České pirátské strany. Lídrem pirátské kandidátky je současný europoslanec Marcel Kolaja**. 

Marcel vedl Piráty úspěšně do voleb i v roce 2019, kdy Piráti získali tři mandáty. Kromě poslance Evropského parlamentu, byl Marcel i jeho místopředsedou, nyní zastává pozici kvestora. Věnuje se tématům spojeným s fungováním společnosti v digitálním věku. Prosazuje otevřené technologie, svobodu na Internetu, nezávislost médií, transparentnost a sjednocenou Evropu. 

![Piráti do Evropy](/assets/img/posts/pirati-eurovolby2024-2.jpg)

Na druhém místě kandidátky je **Markéta Gregorová** , která je od roku 2019 taktéž pirátskou europoslankyní. V Evropském parlamentu se věnuje omezení vývozu zbraní, hybridním hrozbám a dalším tématům spojených s bezpečností nebo lidskými právy pod útlakem autoritářů. Před europoslaneckým mandátem byla zastupitelkou města Brna. V budoucnu se chce věnovat vlivu moderních technologií na naši bezpečnost, zvlášť AI. Na třetím místě ja **Zuzana Klusová**, což je karvinská politička, sociální pracovnice a spoluzakladatelka spolku S.O.S. Karviná. Předsedá výboru pro životní prostředí a zastupitelskému klubu Pirátů v Moravskoslezském kraji. V Evropském parlamentu se chce věnovat kohezní politice a transformaci uhelných regionů a hlavně zajistit, aby všichni občané EU bez ohledu na svůj původ a status měli stejné šance uspět. Na čtvrtém místě je pak **Mikuláš Peksa**, který je od roku 2019 také pirátský europoslanec. Na půdě Evropského parlamentu se zabývá dotačními politikami, ochranou právního státu, digitalizací a modernizací ekonomiky s ohledem na udržitelnost a ochranu klimatu. Ve sněmovních volbách 2017 byl zvolen poslancem, po zvolení do europarlamentu na svůj poslanecký post rezignoval.

### Priority Pirátů pro Evropu
1. Politika digitálního věku
2. Boj s kurpcí a daňovými ráji
3. Zahraniční politika s rovnou páteří
4. Kvalitní život ve městech i na vsi

Celý program najdete na webu [eurovolby.pirati.cz/](https://eurovolby.pirati.cz/).

### Evropa i nadále potřebuje Piráty. Tak tam Piráty opět pošlete.
