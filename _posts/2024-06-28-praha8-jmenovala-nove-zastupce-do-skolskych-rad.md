---
title: "Školy v Praze 8 mají nové zástupce ve školských radách, za Piráty do nich míří Pavel Franc a Tomáš Mařík"
author: Piráti Praha 8
image: posts/zs-lyckovo-namesti.jpg
tags: [Školství]
---

**Jak známo, školské rady jsou nejdůležitější komunikační platformou mezi žáky, rodiči, učiteli, ředitelem a zřizovatelem dané školy.** Pozice ve školských radách jsou neplacené a odměnou jejich členů (zákonných zástupců nezletilých žáků, pedagogických pracovníků školy a zřizovatele) je možnost podílet se na vzdělávací politice dané školy.**

Koncem května skončilo funkční období zástupců zřizovatele, Rada městské části Praha 8 proto jmenovala na své 52. schůzi dne 26. 6. 2021 jmenovala nové členy školských rad. Většina zástupců ve svých funkcích pokračuje, objevili se mezi nimi i noví zástupci. Piráty budou ve školských radách za zřizovatele zastupovat [Pavel Franc](https://praha8.pirati.cz/lide/pavel-franc.html) a [Tomáš Mařík](https://praha8.pirati.cz/lide/tomas-marik.html).

| ZŠ Lyčkovo náměstí | Ing. Tomáš Hřebík, Ph.D. (STAN) |
| ZŠ Petra Strozziho | Mgr. Martin Roubíček (ODS) |
| ZŠ Palmovka | Mgr. Tomáš Mařík (Piráti) |
| ZŠ Bohumila Hrabala | Anna Issová, DiS. (ANO) |
| ZŠ U Školské zahrady | Mgr. Pavel Franc (Piráti) |
| ZŠ Na Slovance | Jan Štorek (ANO) |
| ZŠ Burešova | Mgr. Bc. Jana Dvořáková (SPD) |
| ZŠ Žernosecká | Ing. Tomáš Slabihoudek (TOP 09) |
| ZŠ Hovorčovická | Mgr. et Mgr. BcA Jana Solomonová (ANO) |
| ZŠ Na Šutce | PhDr. Barbora Musilová (8Žije a Praha sobě) |
| ZŠ Ústavní | Mgr. Michal Janovský (Patrioti pro Prahu 8) |
| ZŠ Dolákova | Mgr. Dana Kvačková (TOP 09) | 
| ZŠ Mazurská | Jarmila Kotrbová (ANO) |
| ZŠ Glowackého | Bc. Martin Jedlička (TOP 09) |
| ZŠ Libčická | Mgr. Tomáš Tatranský (TOP 09) |

Ve školských radách působí také [Jan Kolátor](https://praha8.pirati.cz/lide/jan-kolator.html) v ZŠ Lopes a [Andrea Vildová](https://praha8.pirati.cz/lide/andrea-vildova.html) v SŠ designu a umění, knižní kultury a ekonomiky Náhorní. Zřizovatelem těchto škol je hlavní město Praha, do školských rad tak byli už před časem jmenováni Radou hlavního města Prahy.

Možná by stálo ještě za zmínku, že kvalitní škola se pozná i podle toho, že má aktivní školskou radu mezi jejíž činnosti (dané [školským zákonem](https://www.zakonyprolidi.cz/cs/2004-561)) např. patří:

- **Dohled nad vzděláváním:** vyjadřuje se ke školnímu vzdělávacímu programu, schvaluje školní řád a pravidla pro hodnocení výsledků vzdělávání žáků
- **Dohled nad hospodařením:** schvaluje výroční zprávu o činnosti školy, podílí se na zpracování koncepčních záměrů rozvoje školy, projednává návrh rozpočtu a vyjadřuje se k hospodaření
- **Komunikace:** projednává inspekční zprávy České školní inspekce, podněty a oznámení řediteli školy, zřizovateli, ...
