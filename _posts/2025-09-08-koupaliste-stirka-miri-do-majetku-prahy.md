---
title: "Koupaliště Stírka míří do majetku hlavního města"
author: Martin Štěrba
image: posts/koupaliste-nastirce4.jpg
tags: [Koupaliště Stírka, Kobylisy, Magistrát, Sport]
---

Makali jsme na tom několik let. A vyplatilo se to — zachránili jsme koupaliště Stírka v Kobylisích. Bude patřit Praze, dnes dopoledne to schválila Rada hlavního města.

Materiál byl předkládán na základě jednání mezi hlavním městem Prahou, Úřadem pro zastupování státu ve věcech majetkových a Českou republikou, která má právo hospodařit s majetkem státu prostřednictvím Ředitelství silnic a dálnic.
V rámci těchto vícestranných jednání došlo k dohodě o směně pozemků. Jedná se mimo jiné o pozemky v Kobylisích, na nichž se nachází koupaliště Stírka.

>"Tyto pozemky byly původně ve vlastnictví státu, později přešly do majetku Ředitelství silnic a dálnic za účelem jejich následné směny s hlavním městem Prahou. Směna probíhá v souladu se zákonem č. 416/2009 Sb., o urychlení výstavby strategicky významné infrastruktury, ve znění pozdějších předpisů" píše se v důvodové zprávě.

Budoucí správu areálu koupaliště Stírka převezme společnost Trade Centre Praha, která je vlastněna hlavním městem Prahou.