---
title: "Wagenknecht: Spádová turistika na osmičkových školách? Hledáme řešení!"
author: Lukáš Wagenknecht
image: posts/wagenknecht-skola.jpg
tags: [Školství, Karlín, Volby 2024]
---

**Zápisy prvňáčků na základní školy. Pro většinu rodin radostná událost. Mnohé děti s rodiči, ale i ředitelé a jejich školy, místo toho naráží na problémy s nedostatkem míst ve školách nebo i se spádovou turistikou, kdy někteří rodiče (třeba i z druhé strany Prahy) účelově mění bydliště dětí kvůli spádovosti, aby se dostali na jimi preferovanou školu. Jednou z takových škol je i ZŠ Lyčkovo náměstí v Karlíně, kde se situace v loňském roce vyhrotila natolik, že hrozilo losování žáků, kteří budou na školu zapsáni.** To staví do velmi nepříjemné a nespravedlivé pozice ty, kteří ve spádové lokalitě opravdu žijí. Již tehdy, v roce 2023, mě oslovilo několik rodičů, abych pomohl situaci řešit i na legislativní úrovni.

>O problému jsem se bavil i s ředitelem školy a společně s pirátským zástupcem na MŠMT Martinem Úlovcem jsme řešili možné varianty, jak problém spádové turistiky nejlépe vyřešit. Kolega na toto téma otevřel diskusi i na politické úrovni s vládními koaličními partnery v souvislosti s prioritami ve školství do konce funkčního období této vlády. Bohužel, byli to pouze Piráti, kdo chtěl začít problém řešit. Ostatní koaliční partneři legislativní řešení spádové turistiky odmítli.

<iframe src="https://www.facebook.com/plugins/post.php?href=https%3A%2F%2Fwww.facebook.com%2Fpiratipraha8%2Fposts%2Fpfbid02D8qZxccQPMCsT9TeUiJswwMocUQA7L9gNNe8L9Xc124zwBgmSXiMTQ9Z92m1wnQ3l&show_text=true&width=500" width="500" height="872" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share"></iframe>

My se ale nevzdáváme! Legislativní změny navrhneme a hned jak to bude možné, iniciujeme jejich projednání a spuštění legislativního procesu. V souvislosti s tím je ale samozřejmě třeba řešit i další věci, jako je zajištění kapacit ve školách, ale také podpora zvyšování kvality škol. **Je jasné, že každý rodič chce, aby jeho děti  měly co nejlepší vzdělání. V tomto případě jde však o běh na dlouhou trať a řešení je zejména v rukou ministerstva školství a dalších příslušných institucí.**

