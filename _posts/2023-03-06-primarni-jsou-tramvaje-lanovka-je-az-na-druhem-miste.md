---
title: "Primární jsou tramvaje, lanovka je až na druhém místě"
authorId: martin.sterba
image: posts/vizualizace/lanovka-bohnice-podbaba/lanovka-final2.jpeg
tags: [Lanovka Bohnice–Podbaba, Tramvaj do Bohnic, Doprava, Magistrát, Bohnice]
---

**V úterý bude zasedat magistrát výbor pro územní rozvoj a bude probírat lanovku z Bohnic přes ZOO do Podbaby.**

My jsme našim pirátským zástupcům na magistrátu dali jasné stanovisko, že primární je pro nás tramvajová doprava a lanovka v této formě pro nás není na pořadu dne. Chceme, aby co nejdříve vznikla tramvajová trať z Kobylis k obchodnímu centru Krakov v Bohnicích a byl postaven tramvajový most od Podbaby k Zoologické zahradě. Rozhodně nechceme, aby se kvůli lanovce tyto projekty zastavily. 

Pokud lanovka, tak pouze v části do kopce - tedy od ZOO do Bohnic. A to především kvůli tomu, že výstavba tramvaje by zde byla příliš finančně nákladná. Kvůli sklonu kopce je totiž nutné vybudovat dlouhý tunel, a dopravní tunely bychom preferovali jinde. Nicméně i přesto by měla být lanovka pouze dočasnou záležitostí, Praha by i nadále měla pracovat a připravovat přímé tramvajové propojení Bohnic a Podbaby. Podle dlouhodobých plánů by k realizaci tramvaje v kopci mělo dojít zhruba po roce 2050. 

Rádi budeme diskutovat a komunikovat s místními spolky i místními obyvateli o tom, co bude dál.

<div class="inline-flex flex-col sm:flex-row space-y-8 sm:space-y-0 sm:space-x-8">
  <div class="inline-flex flex-col space-y-2">
    <span class="alert alert--black">
      <i class="alert__icon ico--pirati"></i>
      <span><b>UPDATE (7/3 ve 12:50):</b> Projednávání lanovky na pražském výboru pro územní rozvoj bylo přerušeno. Bude následovat pracovní jednání členů výboru, náměstků primátora Zdeňka Hřiba a Petra Hlaváčka a dalších dotčených orgánů a také společný postoj koalice.</span>
    </span>
  </div>
</div>
