---
title: "Piráti představili kampaň „Nakopneme to!“ - Víc peněz pro rodiny, 200 tisíc nových domovů, dostupnější bydlení a konec korupce"
author: Piráti Praha 8
image: posts/volby2025_sportovna.jpg
tags: [Sněmovna, Volby 2025]
---

**Piráti dnes odstartovali kampaň „Nakopneme to!“ a představili nový kampaňový vizuál. V době, kdy ceny letí vzhůru, stát je složitý a bezpečnost Evropy ohrožují Putin i Trump, už není čas čekat na zázrak od starých struktur. Piráti přicházejí s jasným plánem, jak posunout naši zemi dopředu – pro běžné lidi, ne pro zákulisní hráče. Chtějí modernizovat stát, podpořit rodiny a zajistit bezpečnější budoucnost pro všechny.**

>„Přicházíme s konkrétním plánem, jak Česko nakopnout. Chceme moderní stát, který funguje pro lidi, ne pro staré struktury. Snížíme daně rodinám, zajistíme dostupnější bydlení a zatočíme s korupcí. Tyto volby jsou o tom, jestli budeme dál přešlapovat na místě, nebo uděláme krok ke svobodné, moderní a prosperující zemi,“ uvedl předseda Pirátů a celostátní lídr Zdeněk Hřib.

![Nakopneme to!](/assets/img/posts/volby2025_nakopneme_to.png)

>„Chceme, aby 90 procent rodin mělo víc peněz v peněžence díky nižším daním a levnějším základním potřebám. Zajistíme 200 tisíc nových domovů, aby bydlení nebylo luxus, ale samozřejmost. Zjednodušíme výstavbu, podpoříme družstva a férové nájmy, aby si mladí i senioři mohli dovolit vlastní domov. Tvrdě zatočíme s korupcí a daňovými úniky velkých firem, aby peníze zůstávaly tam, kde mají – u poctivých lidí a v kvalitních službách. Zastavíme rozkrádání zdravotnictví a zajistíme dostupné lékaře a zubaře v každém okrese. Zmodernizujeme stát – zdigitalizujeme úřady, zapojíme špičkové odborníky a zajistíme špičkové vzdělání bez školného. Posílíme obranu a bezpečnost, aby Česko bylo silné doma i v Evropě. Jsme jedinou liberální silou, která má odvahu a plán posunout Česko dopředu. Pokud lidé chtějí změnu, která bude opravdu cítit v jejich peněžence i každodenním životě, mají ji s Piráty na dosah,“ řekl Hřib.

Do přípravy kampaně Piráti zapojili špičkové odborníky z Česka i zahraničí. Na kampani spolupracují odborníci z agentury Werk Camp, včetně jejího šéfa Martina Přikryla, který se podílel i na prezidentské kampani Petra Pavla. Mezinárodní rozměr přináší britský politický stratég Paul Hilder, jehož tým staví na datech a analýzách.

<iframe src="https://www.facebook.com/plugins/video.php?height=335&href=https%3A%2F%2Fwww.facebook.com%2Fceska.piratska.strana%2Fvideos%2F1944521759635906%2F&show_text=false&width=560&t=0" width="560" height="335" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share" allowFullScreen="true"></iframe>
