---
title: "Piráti v Praze 8 si zvolili nové předsednictvo, předsedou zůstává Martin Štěrba"
author: Piráti Praha 8
image: posts/predsednictvo2024.jpg
tags: [Piráti]
---


**Piráti v Praze 8 si zvolili nové předsednictvo. Předsedou místního sdružení zůstává [Martin Štěrba](https://praha8.pirati.cz/lide/martin-sterba.html), prvním místopředsedou bude nově [Jakub Jiran](https://praha8.pirati.cz/lide/jakub-jiran.html). Dalšími místopředsedy pak byli zvoleni [Karolína Gattermayerová](https://praha8.pirati.cz/lide/karolina-gattermayerova.html), [Jan Kolátor](https://praha8.pirati.cz/lide/jan-kolator.html) a [Michal Novák](https://praha8.pirati.cz/lide/michal-novak.html).**

>"I nadále chci společně s celým týmem pracovat na zlepšení života na osmičce. V zastupitelstvu budeme s Piráty pokračovat ve kvalitní opoziční práci a hlídání radnice vedenou ODS a ANO. Chci hledat způsoby, jak věci zlepšit, ne důvody, proč to nejde. Je třeba, aby se Praha 8 rozvíjela, nezůstávala v devadesátkách a přiblížila se do 21. století," říká staronový předseda Martin Štěrba.

>"Praha 8 je pestrou městskou částí, kde vedle sebe žijí mladí lidé, rodiny s dětmi i senioři. Naším cílem musí být rozvoj, který zohlední potřeby všech, od dostupného bydlení přes kvalitní veřejné služby až po dostatek zeleně a bezpečné ulice," doplňuje nový první místopředseda Jakub Jiran. 

Rádi mezi námi přivítáme nové aktivní sousedy, kteří chtějí měnit svět kolem sebe. Přidejte se k nám a mějte s námi odvahu dělat to, co je správné.

