---
title: "Rada hlavního města schválila zahájení přípravy tramvajové tratě Podbaba–Bohnice"
author: Martin Štěrba
image: posts/tramvaje-liben.jpg
tags: [Doprava, Bohnice, Magistrát, Tramvaj do Bohnic, Tramvaj Bohnice–Podbaba]
---

**Rada hlavního města Prahy schválila zahájení projektové přípravy tramvajové trati "Podbaba – Troja – Bohnice". Není tajemstvím, že tato variantu upřednostňuji víc než lanovku. Výhodou je, že nebude nutné přestupovat a nová trať bude součástí tramvajového okruhu, který jsme s Piráti Praha měli ve svém volebním programu.**

Nová trať bude vedena z obratiště Nádraží Podbaba na sever Podbabskou ulicí, ve shodné trase s další připravovanou tratí Nádraží Podbaba – Suchdol. Na úrovni severního ostrohu Císařského ostrova se trať do Bohnic bude odpojovat od trati do Suchdola a po novém mostě přes Vltavu bude směřovat do Podhoří. Zde se počítá s párem zastávek sloužících k obsluze plánovaného nového vstupu do Zoo Praha. Z Podhoří bude tramvajová trať pokračovat tunelem do Bohnic, kde se napojí do uliční sítě portálem v Mazurské ulici, a kde také vznikne pár zastávek Poliklinika Mazurská. Tramvajová trať poté odbočí na jih do Lodžské ulice a následně se v ulici K Pazderkám napojí na připravovanou trať Kobylisy – Bohnice.

Zahájení výstavby této tramvajové tratě připadá do úvahy nejdříve v roce 2030, její zprovoznění lze očekávat v roce 2034.

<div class="inline-flex flex-col sm:flex-row space-y-8 sm:space-y-0 sm:space-x-8">
  <div class="inline-flex flex-col space-y-2">
    <span class="alert alert--black">
      <i class="alert__icon ico--pirati"></i>
      <span><b>Tramvajový okruh</b><br />Plánovaný tramvajový okruh propojí čtveřici nádraží - Podbabu, Dejvice, Smíchovské nádraží a Eden, a také všechny linky metra. V současné době chybí 19 kilometrů tramvajových tratí k jeho dokončení. Celkové náklady odhadují Piráti na 14 miliard korun. Projekt by podle nich mohl být dokončen v roce 2035. Okruh by měl nabídnout alternativu k autům - na jihu například k jízdě po Jižní spojce. </span>
    </span>
  </div>
</div>

### Plán rozvoje MHD 2022–2032
*Klepnutím na mapu se dostanete na Google Maps.*

[![Rozvoj MHD 2022–2032](/assets/img/posts/rozvojMHD-2022-2032.png)](https://www.google.com/maps/d/u/0/viewer?mid=1vBkdHaN2_AupbbI2E21kmBVMTrLhXxo&ll=50.06829669740465%2C14.468642800000007&z=12)
