---
title: "Koncem listopadu přestanou na Libeňském mostě jezdit tramvaje"
author: Martin Štěrba
image: posts/libensky-most-zavreni.jpg
tags: [Doprava, Libeňský most]
---

**Libeňský most se koncem listopadu uzavře pro tramvaje. Pěší, cyklisté i auta se budou moci po mostě normálně pohybovat. Místo tramvají by měly po mostě jezdit autobusy, které spojí Palmovku a Dělnickou ulici, které by nově neměly jezdit Zenklovou a Voctářovou ulicí, ale skrze areál Nové Palmovky.**

Minulý týden jsme si na jednání magistrátní komise pro veřejnou dopravu vyslechli aktuální stav přípravy stavby nového mostu a rovnou jsme apelovali na všechny dotčené orgány (tedy hlavně na Praha.eu a TSK Praha), aby změny provozu s výstavbou mostu včas komunikovali směrem k dotčeným městským částem a hlavně k občanům hlavního města Prahy.

Tramvaje by se na most měly vrátit až po dokončení stavby nového mostu, to by mělo být zhruba v roce 2028.