---
title: "Jak se promění v příštích letech Horní Libeň? To ukázala dopravně-urbanistická studie!"
author: Martin Štěrba
image: posts/horni-liben_studie2.jpg
tags: [Doprava, Libeň, Územní rozvoj]
---

Vyrazil jsem na veřejné projednávání dopravně-urbanistické studie, která se týká okolí ulic Primátorská, Zenklova a Kašparovo náměstí v Horní Libni. Mám za to, že zrovna tahle část Libně je dlouhodobě zanedbaná a zaslouží si vylepšit.

### A co dneska na prezentaci padlo? 
- Mělo by dojít k doplnění zeleně v ulicích, plánuje se vysadit 61 nových stromů.
- Je třeba řešit nekoordinované parkování v křižovatkách a chybějící přechody. 
- Do budoucna je potřeba zpomalit průjezdnost celou oblastí. Počítá se s tím, že tady bude zóna 30.
- V ulici Primátorská a v okolí parku Na Korábě studie navrhuje nová šikmá parkovací stání. 
- Na křižovatce Zenklova a Primátorská nad zastávkou tramvaje Vosmíkových by měl být zrušen přímý průjezd z jedné ulice do druhé a je tady také navržen nový přechod přes tramvajové koleje. 
- "U Jarolímků" by mělo vzniknout nové menší náměstíčko. 
- Na Kašparovo náměstí by měla být zrušena silnice u školy a měla by zde být pěší zóna. Upraven bude také malý parčík uprostřed náměstí.

Co na to říkáte? 

![Veřejné projednávání](/assets/img/posts/horni-liben_studie1.jpg)

