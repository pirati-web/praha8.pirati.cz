---
title: "Pirátský senátor Wagenknecht podpořil organizaci Jako Doma"
author: Lukáš Wagenknecht
image: posts/wagenknecht-jakodoma.jpg
tags: [Senát, Sociální politika, Volby 2024]
---

**S Jako doma, organizací, která se věnuje ženskému bezdomovectví, spolupracuji již několik let. Jejich komunitní centrum se nachází v Libni, ženy se zde scházejí, mají možnost uvařit si jídlo, vyprat oblečení a společně trávit čas.**

Jako doma ženám bez domova pomáhají v mnoha oblastech, například se zapojením do pracovního života, aby se ženy mohly zase postavit na vlastní nohy. K tomu je ale nezbytné, aby měly k dispozici mobilní telefon a mohli si tak najít práci, komunikovat se zaměstnavatelem nebo i s pracovním úřadem, domlouvat si směny a podobně. Stejně tak pro svou činnost a aby pomoc efektivně fungovala, potřebují telefony pracovníci Jako doma. Proto jsem jim v rámci naší spolupráce několik mobilních telefonů daroval.

Věřím, že budou dobře sloužit a všem z Jako doma ještě jednou velké díky za to, co děláte!