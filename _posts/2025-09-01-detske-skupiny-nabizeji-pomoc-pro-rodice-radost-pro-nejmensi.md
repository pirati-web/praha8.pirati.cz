---
title: "Dětské skupiny nabízejí pomoc pro rodiče, radost pro nejmenší"
author: Andrea Vildová
image: posts/detska-skupina-ilustracni.jpg
tags: [Školství, Dětské skupiny, Libeň, Palmovka]
---

**Školáci dnes poprvé vyrazili do školy a mnozí od rodičů dostali k začátku školního roku malý dárek. A brzy se dočkají i rodiče.**

Městská část Praha 8 totiž v říjnu otevře první dětské skupiny – dlouho poptávanou službu, která rodičům pomůže lépe skloubit pracovní a rodinný život. Jedna z nich bude v novostavbě v Zenklově ulici a druhá ve vnitrobloku na Palmovce.

>"Jsem ráda, že se na Praze 8 otevírají tři nové dětské skupiny. Nejsou sice plnohodnotnou náhradou školek, ale v místech, kde místa zoufale chybí, pomáhají – a to bez toho, aby ruinovaly rodinné rozpočty. Jsou také velkou podporou pro rodiče, kteří se chtějí vrátit do práce už před třetími narozeninami dítěte. Nemůžeme ale usnout na vavřínech, do školních zařízení a do nových školek musí Praha 8 investovat i nadále."

Vznik dětských skupin dlouhodobě podporujeme a jsme rádi, že se je podařilo zrealizovat. Provoz zajistí příspěvková organizace Osmička pro rodinu a otevřeno bude každý všední den od 7:30 do 16:30. Děti budou mít zajištěný oběd, pitný režim i denní program s jasnou strukturou – chybět nebudou tvořivé a hravé aktivity.