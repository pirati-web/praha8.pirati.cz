---
layout: post
category: blog
title: 'Praha má rozklikávací rozpočet na webu, Praha 8 stále nikoliv'
date: 2019-10-01T18:35:00.000Z
author: Pavel Franc
authorId: pavel.franc
image: posts/cityvizor-praha.png
tags: [volby, klub, koalice, transparentnost]
---


Hlavní město Praha se dnes připojilo k dalším městům, které transparentně zveřejňují svůj rozpočet v aplikaci [Cityvizor](https://cityvizor.praha.eu). Na tomto webu najdete vše o pražských financích - a to příjmy, výdaje, plnění rozpočtu, údaje z úřední desky nebo registru smluv. Zkrátka téměř vše, na co si vzpomenete.

Aplikaci Cityvizor vyvinulo Ministerstvu financí a uvolnilo ji jako open-source. Pro Prahu ji pak provozuje městská firma Operátor ICT a to podobně jako její další aplikace [Lítačka](http://litacka.cz) a [Zmente.to](https://www.zmente.to/).

A k čemu je to dobré? Příkladem může být městská část Praha 3, kde díky aplikaci Cityvizor občané odhalili nesmyslně vysoké faktury třeba za radniční kávu. Po sjednání nápravy tam ušetřili ročně přes 100 tisíc korun. 

Cílem magistrátu je nabídnout tuto aplikaci bezplatně všem městským částem, a to včetně zajištění provozu a licence k napojení na účetní systém městské části. Radní pro IT Josef Slobodník nás opakovaně ujištoval, že vedení městské části Prahy 8 se zavedení Cityvizoru nebrání, ale nemá na to momentálně potřebné finance. 

Věříme, že nyní, když je otázka financování vyřešena, nestojí transparentnosti financí na Praze 8 nic v cestě.
