---
title: "Lukáš Wagenknecht: Řešení Holevoviček nevzdáváme, chceme zařídit měření emisí"
author: Lukáš Wagenknecht
image: posts/wagenknecht-holesovicky.jpg
tags: [Holešovičky, Volby 2024, Životní prostředí]
---

**Holešovičky. Každý je známe. Kdysi tudy prošly dějiny, dnes touto de facto dálnicí v hustě obydlené čtvrti projíždí 100 000 aut denně. Auta, zácpy, kamiony, hluk a znečištění. Tím vším trpí především místní obyvatelé.**

S nimi a s iniciativou [Holešovičky pro lidi](http://www.holesovickyprolidi.cz) spolupracuji a komunikuji celé volební období a vlastně už předtím. Prozatím se nám přes veškeré snažení bohužel nepodařilo posunout řešení k zahloubení komunikace ani k férovému výkupu nemovitostí kolem silnice.

Je politováníhodné, že jedním z problémů je neochota úředníků a autorit vůbec veřejně přiznat míru znečištění ovzduší a nadlimitního hluku, které jsou prokazatelně jedny z nejvyšších v republice. Proto dlouhodobě spolupracuji s Michal Trnik ze spolku Holešovičky pro lidi na způsobu, jak zajistit certifikované měření emisí v této oblasti. Nebude to dnes ani zítra, ale vidím možné řešení, jehož realizace by mohla občanům pomoci ukončit 15 let trvající soudní spor s Magistrátem.

Není to lehká cesta, ale nevzdáváme ji. Lidé v Holešovičkách si zaslouží, aby jejich problém přestali politici ignorovat a aby ho po dlouhých letech někdo opravdu vyřešil. Držte nám palce.

### [Více se dozvíte na webu lukaswagenknecht.cz](http://lukaswagenknecht.cz)