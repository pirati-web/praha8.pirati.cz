---
title: "Úspěch obyvatel z Libně: Změna vyhlášky spravedlivě rozdělí náklady na vytápění"
author: Lukáš Wagenknecht
image: posts/wagenknecht-teplo.jpg
tags: [Libeň, Energetika, Volby 2024]
---

**Obrátili se na mne obyvatelé z Libně  s problémem. Jejich zateplený dům a sousední – nezateplený, jsou zásobovány teplem z jednoho odběrného místa. Náklady na vytápění se rozdělují podle velikosti plochy, ale nebere se v úvahu, že zateplený dům má mnohem menší tepelné ztráty než ten nezateplený.**

Obyvatelé zatepleného domu (zateplení si museli samozřejmě prostřednictvím SVJ zaplait) tak nespravedlivě dopláceli za sousední nezateplený dům. Zástupci dotčeného SVJ se bezvýsledně obraceli a Energetický regulační úřad a příslušná ministerstva. Hned po první schůzce jsem inicioval jednání se zástupci ministerstva. Bylo okolo toho spousta jednání a korespondence, ale v konečné fázi se povedlo dosáhnout změny příslušné vyhlášky.  Ministerstvo pro místní rozvoj dne 4. září 2023 vydalo vyhlášku č. 274/2023 Sb., kterou se mění vyhláška č. 269/2015 Sb., o rozúčtování nákladů na vytápění a společnou přípravu teplé vody pro dům. Nově se tak ve vyúčtování projeví tepelné ztráty jednotlivých domů. Vyhláška nabyla účinnosti ke dni 1. 1. 2024.

Jak je vidět, někdy se podaří prosadit potřebné změny. Jde jen o to nenechat se na úřadech odbýt a neostýchat se obrátit na své volené zástupce. Změna možná je, stačí chtít! Osobně považuji práci v senátním obvodě za stejně důležitou jako tu v Senátu.