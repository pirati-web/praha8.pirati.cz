---
title: "Wagenknecht: Proč kandiduji znovu?"
author: Lukáš Wagenknecht
image: posts/wagenknecht-invalidovna.jpg
tags: [Senát, Volby 2024]
---

**Nerad odcházím od rozdělané práce. Nadále se chci podílet na tvorbě a zkvalitňování zákonů, pomoc lidem v obvodu mě velice naplňuje. Má vize je moderní a efektivně fungující stát bez korupce, který klade důraz na ochranu životního prostředí i na ekonomickou situaci svých občanů. V současně konzervativním Senátu chci být dále liberálním hlasem.**

### Proč mě máte volit?
> V Senátu vždy hlasuji přesně podle toho, co jsem slíbil před volbami. Každý si to může ověřit a dohledat. Nikdo mi nediktuje, jak mám hlasovat a co mám říkat. Mám jasné hodnoty a postoje, ze kterých neuhýbám. S vámi občany jsem řešil vše od kácení stromů, až po necitlivé developery. Mým cílem je vždy prosazovat zájmy občanů, které zastupuji. Jsem zde, abych vás reprezentoval a hájil nejen v Senátu.

<iframe src="https://www.facebook.com/plugins/video.php?height=476&href=https%3A%2F%2Fwww.facebook.com%2FWagenknechtLuk%2Fvideos%2F1070722271092842%2F&show_text=false&width=267&t=0" width="267" height="476" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share" allowFullScreen="true"></iframe

### Moje práce v Senátu a mé výsledky
> Mým cílem je v Senátu i na jiných úrovních vždy hájit zájmy občanů, které zastupuji a reprezentuji.  Hlasuji a předkládám návrhy v souladu s tím, co jsem slíbil před volbami, každý si to může dohledat a ověřit. V přiložené grafice můžete vidět, že práci senátora dělám opravdu naplno. Na plénu či na výborech jsem chyběl pouze z vážných důvodů, aktivně předkládám pozměňovací návrhy tam, kde to má smysl, schůzek s vámi, občany, je nepočítaně, stejně jako exkurzí pro studenty i seniory. Mé dveře jsou otevřené každému, kdo o to projeví zájem.

Za šest let v Senátu jsem si potvrdil, že to je práce na plný úvazek. Nesmí to být odměna za dlouholeté politické služby, přilepšení na důchod ani jedna z mnoha placených pozic. Práci senátora beru jako důležité poslání a příležitost podílet se na zkvalitňování legislativy v rámci Parlamentu, ale také jako závazek vůči obyvatelům v obvodu. Senátor musí mít občanům ze svého obvodu k dispozici. Žádný jejich problém pro něj nemůže být příliš malý.

<iframe src="https://www.facebook.com/plugins/post.php?href=https%3A%2F%2Fwww.facebook.com%2FWagenknechtLuk%2Fposts%2Fpfbid02kCGfWCshMMmk654WodurLJmVwrwWANWiwPVoUQpK2tLUGkWFLSEGxrUUBDJsyKu3l&show_text=true&width=500" width="500" height="615" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share"></iframe>

### Jednou přijdou, jednou ne
Někteří politici totiž Senát bohužel vnímají jako hezký přivýdělek a ne práci na plný úvazek. To se pak negativně projevuje na nízké aktivitě a špatné docházce části senátorů na plénu. Účast některých z nich se pohybuje lehce nad padesáti procenty. Někteří mají účast dokonce pouze kolem 20 %. A víte proč? Protože kumulují jen těžko pochopitelné množství funkcí.

### Nepřijatelný střet zájmů
Kumulace několika funkcí navíc může vytvářet střet zájmů. Voliči pak nemusí vědět, jestli senátor hlasuje podle svého nejlepšího vědomí a svědomí. Může totiž také brát v potaz své další pozice, ať už je ministr, starosta, radní nebo cokoliv dalšího. Práce senátora je náležitě finančně ohodnocena. Rozhodně to tedy není tak, že by bylo nutné si kvůli důstojnému žití přivydělat jinde.

<iframe src="https://www.facebook.com/plugins/post.php?href=https%3A%2F%2Fwww.facebook.com%2FWagenknechtLuk%2Fposts%2Fpfbid02CRMKYf14nxhwFq9jabWps9SPiYEBVXmpW8fRu4242qtvdQkZC7qZHhLgm1Y3NMuBl&show_text=false&width=500" width="500" height="498" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share"></iframe>
