---
title: "Lukáš Wagenknecht: Tak už je to oficiální. Budu obhajovat svůj senátorský mandát"
author: Lukáš Wagenknecht
image: posts/wagenknecht-kampan1.jpg
tags: [Senát, Volby 2024]
---

**Pevně rozhodnutý o tom jsem už delší dobu, nechci odcházet od rozdělané práce. Kandiduju za Piráty s podporou hnutí STAN, SEN 21, strany Osmička žije, Zelených a spolku Zdravé Letňany. Moc si toho vážím. Je to pro mě silná ukázka toho, že moje práce v Senátu i v obvodu má smysl.**

Do Senátu Parlamentu ČR jsem v roce 2018 kandidoval jako nejmladší kandidát, tehdy jsem se dokonce jen těsně dostal na hranici 40 let. V Senátu jsem získal potřebné zkušenosti, kontakty a poznal jsem politickou realitu. Ne vždycky jsem byl nadšený z výsledků hlasování nebo debat na plénu. Ale taková je politika, nenechám se tím odradit.

Kandiduju s jasným programem a hodnotami. Za šest let v Senátu jsem dokázal, že z nich neuhýbám. Senát potřebuje liberální, demokratické a proevropské politiky. Chci se zaměřit na transparentnost, bezpečnou a efektivní dopravu, podporu maloobchodu, méně papírování a byrokracie a také ochranu klimatu. A to na plný úvazek, sezení na více židlích je podle mě s prací senátora neslučitelné.

Moje dveře vám byly, jsou a budou vždy otevřené. Senátor musí své povinnosti plnit nejen v Senátu, ale také ve svém obvodu. Snažím se proto působit jako ombudsman pro místní občany. Věnoval jsem se ochraně zeleně, boji s developery i problémům jednotlivých občanů v nouzi. Nabíjí mě to energií a v případě znovuzvolení v tom určitě budu pokračovat.

Teď všem přeji hezké léto a těším se na vás v kontaktní kampani nebo kdykoliv v mé senátní kanceláři na Palmovce!

### [Více se dozvíte na webu lukaswagenknecht.cz](http://lukaswagenknecht.cz)