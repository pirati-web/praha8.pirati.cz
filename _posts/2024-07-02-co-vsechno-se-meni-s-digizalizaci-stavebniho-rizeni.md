---
title: "Co všechno se mění s digitalizací stavebního řízení?"
author: Ondřej Profant
image: posts/stavba-jeraby.jpg
tags: [Digitalizace]
---

**V pondělí 1. 7. nastanou po 35 letech velké změny ve stavebním právu. Pojďme si to projít. Pro stavebníka to nově bude extra jednoduché. Namísto desítek formulářů projde jedním interaktivním formulářem na webu kam se přihlásí Identitou občana. Přehledně uvidí, která připomínková místa se mají vyjádřit a také jak se vyjádřila.**

Úředník bude mít agendový systém též čistě webový. Aby se mu s ním dobře pracovalo, tak stavební úřady dostaly nové PC a kvalitní monitory. Některé děsí, že primárně jsou spisy digitální, ale nikdo nikomu nebrání složitý výkres vytisknout. V digitálu je též mnohem lepší auditní stopa. U menších staveb lze též žádost stále dodat papírově.

Mění se též předpisy. Zkracují se mnohé lhůty. Proměňují se příslušné prováděcí vyhlášky. Vše je řádně zveřejněno v e-sbirce zákonů. Vyhlášky mají navíc přechodné období a stavebník si může vybrat zda chce postupovat dle nových či starých. Čili pokud se měnila nějaká technická norma (např. materiálová) a vy máte tak připravený projekt, tak to není problém.

Poslední změnou je, že díky centrálnímu systému budeme mít přesná data. Ministerstvo pro místní rozvoj (MMR) bude moci vyhodnotit proč někde stavební řízení trvají dlouho a problém aktivně řešit. Doteď byl stát slepý a věděl jen o odvoláních, která šla až na úroveň ministerstva.

<iframe src="https://www.facebook.com/plugins/post.php?href=https%3A%2F%2Fwww.facebook.com%2Fondrej.pirat.profant%2Fposts%2Fpfbid02xQ1yeURge31igwMkLUsi7AtzVivUav8TxexjBbYM9CH8wotWT5HAqhMd2zMjwAD5l&show_text=true&width=500" width="500" height="452" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share"></iframe>

Dobré ne? Přesto v médiích slyšíme hodně kritiky. Plyne to ze dvou skutečností. MMR na projektu ušetřilo 1,2 miliardy Kč a ty někomu chybí. Původní projekt připravovalo ministerstvo pod vládou ANO s konzultantem z Dozimetru. Též končí monopol současného dodavatele (je rozbit vendor lock-in). Pochopitelně je tu též strach ze změny. Ale věřím, že na změnu si všichni rychle zvyknout. U stavebníků je opravdu iracionální. U úředníků je pochopitelný. 

Buďme otevřeni změnám, posuňme naši zemi dále!