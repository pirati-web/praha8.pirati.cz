---
title: "ODS v Praze 8 odmítla jednat o vysoké pokutě, kterou jí udělil antimonopolní úřad. Není nám to jedno, vzkazuje opozice"
author: Piráti Praha 8
image: posts/pirati-8zije.jpg
tags: [Zastupitelstvo, ODS, ÚOHS, Piráti, Osmička žije]
---

**Na dnešním jednání zastupitelstva naší městské části se kluby Pirátů a Osmičky žije společně jasně postavily za to, že máme projednat nedodržování pravidel zadávání veřejných zakázek v letech 2021 až 2023 a a nedávné pravomocné udělení pokuty ve výši 300 000 Kč městské části na základě rozhodnutí ÚOHS.**

Ceníme si toho, že starosta Gros oznámil, že pokutu uhradil 3. 2. ze svého, nicméně jiná možnost mu ani nezbývala – jinak mu hrozil osud někdejšího starosty Prahy 2 za ODS, [jemuž v roce 2015 uhrazení pokuty od ÚOHS nařídil přímo soud](https://zpravy.aktualne.cz/domaci/prvni-starosta-ma-platit-za-zmanipulovanou-zakazku/r~2ece6c40353a11e595f70025900fea04/). Především však máme za to, že to je jen střípek celého problému: nejde jen o pokutu, ale především o to, že jakmile se zakázky zadávají v otevřené soutěži, jejich ceny klesají. Není nadále možné, aby Praha 8 rozdávala veřejné zakázky jen tak z ruky jako na běžícím páse jako se tomu dělo v letech 2021 až 2023. 

Zástupci osmičkové koalice ve složení ODS, ANO, TOP09, STAN a Patrioti měli možnost vše vysvětlit a uvést na pravou míru. Neudělali to, a většina koaličních zastupitelek a zastupitelů pouze mlčela, neřekla ani “ň” a poté neschválila navržený program jednání. 

Z opozice jsme měli navrženo konstruktivní usnesení, které by zavazovalo kontrolní výbor, aby jednou ročně kontrolovat zadávání veřejných zakázek, a to včetně přípravných procesů a také zavázalo Radu městské části Praha 8, aby zajistila přezkoumání odpovědnosti a navrhla opatření, aby se to nestávalo. 

**Za Piráty:**
Martin Štěrba, Jakub Jiran, Michal Novák, Pavel Fran a Jan Kolátor

**Za 8Žije/Praha sobě**
Ilona Tůmová, Tomáš Němeček, Vladislava Vojtíšková, Michal Trník, Václav Stránský, Dana Blahunková, Barbora Musilová a Jan Šimbera


