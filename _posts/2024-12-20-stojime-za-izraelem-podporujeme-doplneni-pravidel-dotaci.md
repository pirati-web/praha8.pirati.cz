---
title: "Usnesení zastupitelstva Prahy 8 mělo být ve smyslu, že podporuje Izrael a odsuzuje činnost palestinských teroristů"
author: Piráti Praha 8
image: posts/izrael-podpora.jpg
tags: [Zastupitelstvo]
---

**Na středečním zastupitelstvu jsme se snažili navrhnout kompromisní návrh k původnímu usnesení od klubu SPD a Trikolora. A to ve znění, že Městská část Praha 8 podporuje Izrael a odsuzuje činnost palestinských teroristů a všech, co jim vyjadřují podporu. Bohužel jsme byli přehlasování.**

>"Dělali jsme, co jsme mohli, aby se to usnesení upravilo. Navrhl jsem po dohodě s předsedy ostatních klubů zmírnění usnesení pouze na podporu Izraele a odsouzení palestinských teroristů. I na základě vystoupení zástupce spolku Světova 1 jsme odmítli podpořit původní usnesení a tudíž jsme nepodpořili navržené usnesení SPD/Trikolory, a to hlavně kvůli obavě možných soudních sporů, které ve schváleném znění usnesení má spolek velkou šanci vyhrát. Sám jsem se ptal i na zastupitelstvu, co je míněnou faktickou podporou terorismu a bylo mi řečeno, že pouhé vyvěšení. S tím jsme nesouhlasili," vysvětluje osmičkový pirátský zastupitel Martin Štěrba.

Spolek Světova 1 o žádné dotace, které získal nepřijde, jak je mnohými mylně interpretováno. Všechny již uzavřené platí dotační smlouvy a na nich se nic nemění. Do budoucna se po vzoru hlavního města Prahy do smluv doplní podmínka, že do akcí financovaných z dotací nesmí být žádným způsobem zapojeni žadatelé, kteří podporují antisemitismus, terorismus, rasismus nebo xenofobii. V případě porušení této povinnosti bude příjemce povinen tuto dotaci vrátit.
