---
title: "Jak se promění okolí Primátorské ulice v Horní Libni?"
author: Martin Štěrba
image: posts/martin-sterba/uprava-primatorska.jpg
tags: [Doprava, Libeň]
---

**Nedávno jsem psal o tom, že se připravují změny v Primátorské ulici v Horní Libni a v jejím okolí. Vzhledem k tomu, že v této části osmičky bydlím, zúčastnil jsem se s mnohými dalšími sousedy také participativního setkání i představení dopravní studie.**

V příštích letech nás čekají pozitivní změny. A já tyto změny v Horní Libni víc než vítám. Tato část Prahy 8 je totiž dlouhodobě zanedbaná - je třeba tady řešit nekoordinované parkování v křižovatkách, chybějící přechody a ulice okolo Primátorské by určitě neměly být tepnami, kterými lidé objíždějí ucpanou Zenklovu ulici. 

V budoucnu by tady proto měl zmizet přímý průjezd ze Zenklovy do Primátorské a nad zastávkou tramvaje Vosmíkových směrem k Bulovce by měl být nový přechod. Dojde tak ze zpřehlednění křižovatek a auta tak nebudou ohrožovat děti, které tudy chodí do školy Na Korábě. Dojít by také mělo k opravě silnic a chodníků, ke zlepšení parkování, vysázeny by tu měly být desítky nových stromů a také se počítá s rezidentní zónou 30. 

To je fajn, co říkáte? 🙂