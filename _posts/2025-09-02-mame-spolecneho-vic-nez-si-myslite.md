---
title: "Máme společného víc, než si myslíte. Máme společného víc, než si myslíte. Piráti zahájili horkou fázi kampaně do Sněmovny!"
author: Piráti Praha 8
image: posts/volby2025-nakopnemeto.jpg
tags: [Piráti, Volby 2025]
---

**Piráti dnes oficiálně odstartovali horkou část své kampaně v duchu myšlenky „Máme společného víc, než si myslíte“. Představili konkrétní plán prvních 100 dnů vlády: dostupnější bydlení, nižší daně pro rodiny, tvrdý boj proti korupci, modernizaci státu. Nová meta stanovena: porazit extremistickou SPD a stát se třetí nejsilnější stranou v Poslanecké sněmovně.**

>„Někteří politici nám tvrdošíjně říkají, že česká společnost je nepřekonatelně rozdělena – že město nerozumí vesnici a mladí se přou se starými. My Piráti si ale myslíme pravý opak: máme společného víc, než si myslíte. Všichni přece chceme, aby mladí lidé měli šanci založit rodinu a aby se jim dobře žilo. Všichni chceme, aby peníze neodtékaly do kapes oligarchů, ale aby za ně vznikl moderní stát se silným školstvím a zdravotnictvím. A všichni chceme žít v bezpečné zemi, kde se nemusíme obávat, že nám do domu narazí tank nebo dron. Proto máme plán na prvních 100 pracovních dnů vlády, který lidem konkrétně pomůže,“ prohlásil předseda a celostátní lídr Pirátů Zdeněk Hřib.

**Piráti představili deset konkrétních kroků, které chtějí prosadit hned po vstupu do vlády:**
1. více domovů pro občany – vznik akceleračních zón pro rychlejší výstavbu, méně regulací, 20 miliard korun ročně navíc do bytové výstavby, zákon pro řešení krizové situace a konec spekulací,
2. úlevy na daních – zvýšení slevy na poplatníka i částek na děti, rodičovský příspěvek 420 tisíc a balíček daňových úlev, který rodinám ušetří desetitisíce korun,
3. levnější potraviny – snížení DPH na základní potraviny a hygienické potřeby, zásah proti kartelům a online sledování cen,
4. férové dotace – víc peněz pro malé a střední firmy, konec čerpání dotací a zakázek členy vlády,
5. lepší zdravotnictví a školství – Národní audit zdravotnictví proti plýtvání, více financí na nové lékaře a zubaře, přivedení špičkových odborníků do státní správy a větší důraz na kvalitu učitelů a ředitelů,
6. protikorupční úklid – protimafiánský zákon, povinná majetková přiznání, konec kauz typu Dozimetr, zabavování výnosů z trestné činnosti a tvrdší postihy pro velkou korupci,
7. funkční parlament – změna jednacího řádu, zkrácení nekonečných obstrukcí, aby poslanci pracovali pro lidi a nečetli bakalářky,
8. manželství pro všechny – rovná práva pro gay a lesbické páry, protože láska je jenom jedna,
9. méně byrokracie – odstranění nesmyslných regulací, zbytečného papírování a duplicitních kontrol, digitalizace služeb státu,
10. regulovaný trh s konopím – přínos až 3 miliardy korun ročně do rozpočtu, konec kriminalizace běžných uživatelů, naopak přitvrzení vůči dealerům prodávajícím dětem.

>„Naše země má na to, aby špičkově fungovala. Jen ji musíme vyvést ze stojatých vod, kde se roky nic neděje. My máme odvahu, energii i experty, a díky lidem, kteří nás podporují, teď i šanci to změnit. Chceme získat víc než 25 poslanců, přeskočit SPD a stát se třetí nejsilnější stranou v Parlamentu,“ dodal Hřib.

Celá akce se nesla ve festivalovém duchu. Politici se mísili s lidmi v davu, na pódiu se střídali DJs a kapely a návštěvníci si mohli odnést nový pirátský merch. „Tohle není o romantice na moři, ale o konkrétním boji s drahotou, korupcí a byrokracií. Proto jsme tady a proto to společně dokážeme,“ uzavřel Hřib.

### Děkujeme za sdílení!

<iframe src="https://www.facebook.com/plugins/post.php?href=https%3A%2F%2Fwww.facebook.com%2Fpiratipraha8%2Fposts%2Fpfbid02aVpJ1eoZA7H5XexNJzdRSmtmsVogBwpn7GmzCwkQ4BAFHdCc4nWF36uTQcxbKvwFl&show_text=true&width=500" width="500" height="504" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share"></iframe>