---
title: "Dopravní podnik podá žádost o proces EIA na celou plánovanou tramvajovou trasu z Kobylis přes Bohnice do Podbaby"
author: Piráti Praha 8
image: posts/tramvaje-bohnice.png
tags: [Doprava, Bohnice, Magistrát, Tramvaj Kobylisy-Bohnice-Podbaba]
---

**Dopravní podnik hlavního města Prahy stáhnul svojí žádost o projednávání procesu EIA na tramvajovou trať Bohnice–Kobylisy. Rozhodl se totiž, že na základě připomínek žádost přepracuje, aby se projednávala celá plánovaná trasa Kobylisy–Bohnice–Troja–Podbaba.** Stažení dokumentace je zveřejněno v registru oznámení EIA. 

>„Během zjišťovacího řízení se objevily připomínky, které se týkají navazující stavby z Bohnic do Podbaby. Proto jsme se rozhodli spojit záměry na obě stavby dohromady a proces EIA proběhne pro celý úsek Kobylisy – Podbaba najednou,“ řekl vedoucí odboru komunikace DPP Daniel Šabík. 

Pro úsek do Podbaby aktuálně běží soutěž na projektanta, dokumentace pro proces EIA by měla být předložena příští rok.