---
title: "Zastupitelstvo hlavního města chce jednat o směně ďáblických Včel"
author: Martin Štěrba
image: posts/magistrat-krasne-kobylisy.jpg
tags: [Ďáblice, Krásné Kobylisy, Magistrát, Územní rozvoj]
---

**Dobrá věc se podařila! Zastupitelstvo hlavního města přijalo usnesení, ve kterém zavázalo radního pro majetek Adama Zábranského jednat s CPI Reality ohledně směny bývalých Včel v Ďáblicích. Konečně by tak mělo dojít k vypořádání letitých problémů.**

Sousedy z Ďáblic a spolek Krásné Kobylisy jsem podpořil přímo na jednání pražského zastupitelstva, kde jsem také krátce promluvil.

V krátkosti jsem řekl, že MČ Praha 8 ani obyvatele Ďáblic věžáky v okolí svých domovů od CPI nechtějí, a také nechtějí přijít o občanskou vybavenost. Existuje na to usnesení městské části Praha 8, které jsem navrhl a které bylo schváleno přesně před rokem. Plánované věžáky tam stejně ani stát nesmějí, nepovoluje je zapsaná územní studie. 

Aby mě někdo nenařkl z nymbismu, tak bych chtěl říct, že nejsem proti výstavbě jako takové. Nejde mi ani o zakonzervování současného stavu. Chci, aby Včely byly opraveny, a aby nezmizela tolik důležitá občanská vybavenost. Měla by být v objektu, který bude podle územní studie, tedy v objektu maximálně se dvěmi či třemi patry.

Chtěl bych poděkovat zastupitelům a zastupitelkám hlavního města, že navržené usnesení přijali. Jsem rád, že kolegové Tomáš Slabihoudek Radomír Nepil se jasně postavili za zájmy naší městské části. 