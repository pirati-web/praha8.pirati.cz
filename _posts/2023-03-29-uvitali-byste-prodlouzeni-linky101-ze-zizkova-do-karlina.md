---
title: "Uvítali byste prodloužení linky 101 ze Žižkova do Karlína?"
author: Martin Štěrba
image: posts/mhd-linka101.jpg
tags: [Karlín, Doprava, Komise pro dopravu]
---

**Na jednání osmičkové komise pro dopravu jsme řešili možné prodloužení autobusové linky 101 ze Žižkova až na Karlínské náměstí. Mohlo by se jednat o zajímavou linku, která by propojila Karlín například s Náměstím Jiřího z Poděbrad, kde se konají oblíbené Trhy na Jiřáku.**

Existuje už i první nákres možného trasování Křižíkovou a Pernerovou ulici s konečnou na Karlínském náměstí. Část Pernerovy ulice je poslední rok jednosměrná, proto jsme požádali zástupce Pražská integrovaná doprava, aby se zkusili namyslet ještě nad jinými variantami trasování. Autobusy by podle plánu mohly jezdit zhruba třikrát za hodinu. 

Já jsem ale každopádně pro rozšiřování sítě veřejné dopravy. A co vy? Uvítali byste toto prodloužení?