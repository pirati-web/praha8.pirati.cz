---
title: "Pavel Franc: Proč za některé projekty bojujeme a jiné tiše schvalujeme?"
author: Pavel Franc
image: posts/chabry-cimice.jpg
tags: [Časopis Osmička, Doprava, Územní rozvoj]
---

**Na osmičce nyní rezonují dva přístupy k rozvojovým projektům. Na jedné straně se Praha 8 aktivně brání plánům na „zahustění“ ďáblického sídliště a stavebním záměrům v oblasti Bendovky. Radnice se staví na stranu obyvatel, kteří nechtějí narušení svého životního prostoru, městská část jasný cíl a to ochránit své občany.**

Na druhé straně je projekt plánované dálnice za Čimicemi, která zasáhne chráněné území Natura 2000, a projekt datacentra v Dolních Chabrech. Podle posudků EIA má výstavba dálnice výrazně zvýšit dopravní zatížení v oblasti, což povede ke zhoršení kvality ovzduší a nárůstu hluku. Přesto se zdá, že tyto projekty prošly radnicí s minimální pozorností. Proč se zde také nekonají demonstrace za podpory koaličních politiků jako v případě Bendovky či ďáblického sídliště? 

Rozdílné přístupy vyvolávají otázky, zda za podporou některých projektů nestojí politické či ekonomické zájmy, které nejsou veřejně viditelné. Předseda komise pro dopravu Martin Jedlička z TOP 09 v časopise Osmička dokonce psal, že dálnice obyvatelům přinese “výhody”, i když hlavními dopady podle EIA budou zvýšený provoz v ulicích Prahy 8 a zhoršená kvalita života. Ticho kolem datacentra v Chabrech, které přinese do oblasti hluk a zvýšené nároky na infrastrukturu je rovněž zarážející.

Otázkou zůstává, proč městská část bojuje za některé oblasti, zatímco jiné projekty tiše schvaluje. V konečném důsledku by mělo být prioritou radnice férového přístupu ke všem projektům, které ovlivňují životní prostředí a kvalitu života obyvatel.
